# Ινδική Μουσική 

## Γενικά
Η ινδική μουσική είναι μια από τις παλαιότερες παραδοσεις του κοσμου. Αυτο το καταλαβαίνουμε από το πόσο παλιά χρονολογούνται τα βιβλία που μαρτυρούν την
υπαρξη της μουσικής στην ινδία. Συγκεκριμενα το 1000 πΧ γραφτηκαν τα πρωτα βιβλια τα οποία ονομάζονται Βεδικά και είναι τέσσερα στο σύνολο. 
Στον μουσικό κόσμο θεωρείται ιδιαίτερα σημαντική και αυτό αποδεινκύεται φανερά από τον πληθυσμό της που καλύπτει το 1/5 του πλανήτη, από την υψηλή θέση που κατέχει η μουσική μέσα στην ινδική κοινωνία, από την υπερβολική μελέτη που δέχεται, και από την παγκόσμια επιρροή της στη μουσική άλλων ηπείρων, ακόμα και στη μουσική της Δύσης. Η λέξη για την μουσική στην Ινδία είναι samgita και σημαινει ταυτόχρνη φωνητικη μουσική, οργανική μουσική και χορό. Η ινδικη μουσική χωρίζεται σε κλασσική και λαική. Η κλασσική μουσική διακρίνεται στην Ινδουστανική και στην Καρνατική. Είναι μονοφωνική, έχει τελετουργικό χαρακτήρα και δεν συμπεριλαμβάνει ορχήστρες όπως η ευρωπαϊκή μουσική. Από την άλλη η λαϊκή μουσική περιλαμβάνει τελετουργικά τραγούδια που συνδέονται με τον κύκλο της ζωής και του χρόνου (γέννηση, γάμο, θάνατο). Η ινδική κλίμακα είναι επτάφθογγη και χρησιμοποιούνται 22 μικροδιαστηματα στο δάιστημα της οκταβας που ονομάζονται σρούτι.

## Ινδική μουσική παράδοση
Η Ινδική μουσική αποτελείται απο τρια βασικά στοιχεία, τη ράγκα (μελωδία raga) το τάλα (ρυθμός tala) και το ισοκράτημα (έμμονος ήχος). Πιο συγκεκριμένα η ράγκα είναι το σύστημα που περιλαμβάνει όλα τα μελωδικά στοιχεία μιας σύνθεσης. Η ράγκα περιγράφει διάφορα εξωμουσικά στοιχεία (π.χ. ψυχολογική διάθεση, ώρα της ημέρας κ.ά.) γιαυτό και είναι δύσκολο να προσδιοριστεί ο όρος της. Από την άλλη η τάλα περιλαμβάνει όλα τα ρυθμικά στοιχεία μιας σύνθεσης και περιγράφει τόσο το κάθε ένα ρυθμικό μέτρο, όσο και τις αλληλουχίες ρυθμικών μέτρων πάνω στις οποίες χτίζεται ένα μουσικό έργο.Όπως στην ράγκα έτσι και στην τάλα ο όρος τους δεν προσδιορίζεται στην δυτική μουσική. Τέλος το ισοκράτημα ακούγεται σε όλη την διάρκεια της μουσικής και αποτελείται από δύο συνήθως νότες που ηχούν ταυτόχρονα.
Στην ινδική μουσική κυριαρχούν 2 μουσικές παραδόσεις. Η μια ονομάζεται Ινδουστανική και την συναντάμε στην Βόρεια Ινδία και η άλλη ονομάζεται Καρνατική η οποία βρίσκεται στην Νότια Ινδία. Οι δύο παραδόσεις είναι ίδιες ως προς τις θεμελιώδεις αρχές τους, αλλά διαφορετικές ως προς τις λεπτομέρειες. 
Οι διαφορές ανάμεσα στην Ινδουστανική και στην  Καρνατική παράδοση είναι οι εξής:

## Ινδουστανική VS Καρνατική Παράδοση                          
- Ως προς την ράγκα η Ινδουστανική παράδοση έχει καθαρούς μουσικούς τόνους με περιστασιακά ολισθήματα σε διανθισμένους τόνους ενώ στην Καρνατική Παράδοση υπάρχει πλούτος μελωδικών διανθισμάτων ζωτικών για τη φύση των καρνατικών ράγκα. 
- Ως προς την τάλα στην Ινδουστανική παράδοση έχουμε περιορισμένος αυτοσχεδιασμός σε αντίθεση με την Καρνατική Παράδοση που υπάρχει μεγαλύτερη ρυθμική ελευθερία.
- Στην φωνητική μουσική η Ινδουστανική παράδοση αποτελείται από 3 είδη κλασικής (dhrupad, dhamar, khayal) και 3 είδη ελαφρότερης κλασικής μουσικής (thumri, dadra, ghazal). Στην Καρνατική Παράδοση έχουμε 7 κύρια είδη μουσικής τα οποία είναι η varnam, pallavi, ragamalika, kriti, padam, javali, tillana. 
- Επειτα έχουμε την οργανική μουσική. Στην Ινδουστανική παράδοση το βασικό είδος είναι το  gat (μουσική για σιτάρ και σάροντ), αλλά υπάρχουν και είδη που μιμούνται αυτά της φωνητικής μουσικής. Απο την άλλη στην Καρνατική Παράδοση τα είδη της οργανικής είναι τα ίδια με αυτά της φωνητικής μουσικής.

## Η μουσική στην Θρησκεία
Η μουσική στην ινδία βοήθησε στην θρησκεία καθώς χρησιμοποιήθηκε ως το απλούστερο και αμεσότερο μέσο για την επικοινωνία με τα θεία και την επικάλεση των ιερών πνευμάτων. Επίσης, οι τελετουργίες των Ινδών που σχετίζονται με τον κύκλο της ζωής τελούνται πάντα υπό τη συνοδεία μουσικής.

## Μουσικά Όργανα 
Τα βασικά μουσικά όργανα της ινδικής μουσικής είναι τα έγχορδα, τα κρουστά και τα πνευστά. Αρχικά τα έγχορδα χωρίζονται στην Βόρεια και Νότια Ινδία. Στη Βόρεια Ινδία είναι το σιτάρ και το σάροντ ενώ στην Νότια Ινδία είναι η βίνα και το μπιν. Τα όργανα αυτά είναι φτιαγμένα για να εκτελούν τις μελωδικές γραμμές μιας σύνθεσης. Το ταμπουρά συνοδεύει όλα αυτά τα όργανα. Έπειτα έχουμε τα κρουστά, τα οποία έχουν πολύ ξεχωριστή θέση στην μουσική της Ινδίας. Τα κρουστά ευθύνονται για τήρηση των τάλα όλων δηλαδή των ρυθμικών στοιχείων μιας σύνθεσης. Οι Ινδοί είναι πολύ δεξιοτέχνες στο παίξιμο των κρουστών και μας προκαλεί ιδιαίτερη εντύπωση στο ακουσμά τους. Αξίζει να σημειωθεί πως έχουν μεγάλη κλίση στα μεμβρανόφωνα όργανα. Τα κύρια κρουστά τους όργανα είναι τα κύμβαλα, τα τάμπλας τα οποία είναι το αντιπροσωπευτικό κρουστό όργανο της Ινδίας, το khol και το μριντανγκάμ. Τέλος τα πνευστά όργανα στην Ινδία δεν είναι τόσο διαδεδομένα. Ειδικά στην καρνατική παράδοση, χρησιμοποιούνται μόνο σε ειδικές περιπτώσεις. Συνήθως πρόκειται για αυλούς που θυμίζουν το δυτικό φλάουτο και το όμποε. Τα κυριότερα πνευστά όργανα είναι το αρμόνιο, το shehnai (σενάι) και το φλάουτο που χρησιμοποιούν οι γητευτές φιδιών.

## Παραδείγματα ινδικής μουσικής

https://youtu.be/sVRoRaYJb6s

Παραδείγματα μουσικών οργάνων

Sitar (σιταρ) :
https://youtu.be/-BOgoqt2eZ0

Sarod (σάροντ) :
https://youtu.be/yfMHiTIm-zc

tambura (ταμπούρα) :
https://youtu.be/MGoYka5q7n0

tamblas (τάμπλας) :
https://youtu.be/3fPKnU9ghYg

sarangi (σαράνγκι) :
https://youtu.be/m_yMf_Ra9XM

khol :
https://youtu.be/qEQ2xttVLYk

Harmonium (αρμόνιο) :
https://youtu.be/Er34aHdnqkw

shehnai (σενάι) :
https://youtu.be/1zscy0JpmbE

Magudi :
https://youtu.be/wjLpIzxGUyM
